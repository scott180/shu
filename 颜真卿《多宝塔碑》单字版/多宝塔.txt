多宝塔碑
大唐西京千福寺多宝佛塔感应碑文
南阳岑勋撰
朝议郎判尚书武部员外郎琅邪颜真卿书
朝散大夫检校尚书都官郎中东海徐浩题额
粤《妙法莲华》，诸佛之秘藏也；多宝佛塔，证经之踊现也。发明资乎十力，弘建在于四依。有禅师，法号楚金，姓程，广平人也。祖、父并信著释门，庆归法胤。
母高氏，久而无妊，夜梦诸佛，觉而有娠。是生龙象之征，无取熊罴之兆。诞弥厥月，炳然殊相。岐嶷绝于荤茹，龆龀不为童游。道树萌芽，耸豫章之桢干；禅池畎浍，涵巨海之波涛。
年甫七岁，居然厌俗，自誓出家，礼藏探经，《法华》在手。宿命潜悟，如识金环；总持不遗，若注瓶水。九岁落发，住西京龙兴寺，从僧也。进具之年，升座讲法。
顿收珍藏，异穷子之疾走；直诣宝山，无化城而可息。尔后，因静夜持颂至《多宝塔品》，身心泊然，如入禅定。忽见宝塔，宛在目前，释迦分身，遍满空界。行勤圣现，业净感深，
悲生悟中，泪下如雨。遂布衣一食，不出户庭，期满六年，誓建兹塔。既而许王及居士赵崇、信女普意，善来稽首，咸舍珍财。禅师以为辑庄严之因，资爽垲之地，利见千福，默议于心。
时千福有怀忍禅师，忽于中夜，见有一水，发源龙兴，流注千福，清澄泛滟，中有方舟。又见宝塔自空而下，久之乃灭，即今建塔处也。寺内净人名法相，先于其地，复见灯光，远望则明，
近寻即灭。窃以水流开于法性，舟泛表于慈航，塔现兆于有成，灯明示于无尽：非至德精感，其孰能与于此？及禅师建言，杂然欢惬：负畚荷插，于橐于囊；登登凭凭，是板是筑。
洒以香水，隐以金锤。我能竭诚，工乃用壮。禅师每夜于筑阶所，恳志诵经，励精行道。众闻天乐，咸嗅异香，喜叹之音，圣凡相半。至天宝元载，创构材木，肇安相轮。
禅师理会佛心，感通帝梦。七月十三日，敕内侍赵思扒笾畋Ψ唬验以所梦。入寺见塔，礼问禅师，圣梦有孚，法名惟肖。其日，赐钱五十万、绢千匹，助建修也。
则知精一之行，虽先天而不违；纯如之心，当后佛之授记。昔汉明永平之日，大化初流；我皇天宝之年，宝塔斯建。同符千古，昭有烈光。于时道俗景附，檀施山积，庀徒度财，功百其倍矣。
至二载，敕中使杨顺景宣旨，令禅师于花萼楼下迎多宝塔额。遂总僧事，备法仪。宸眷俯临，额书下降，又赐绢百匹。圣札飞毫，动云龙之气象；天文挂塔，驻日月之光辉。
至四载，塔事将就，表请庆斋，归功帝力。时僧道四部，会逾万人。有五色云，团辅塔顶，众尽瞻睹，莫不崩悦。大哉观佛之光！利用宾于法王。禅师谓同学曰：鹏运沧溟，非云罗之可顿；
心游寂灭，岂爱网之能加？精进法门，菩萨以自强不息，本期同行，复遂宿心。凿井见泥，去水不远；钻木未热，得火何阶？凡我七僧，聿怀一志，昼夜塔下，诵持《法华》。香烟不断，经声递续，
炯以为常，没身不替。自三载，每春秋二时，集同行大德四十九人，行法华三昧。寻奉恩旨，许为恒式。前后道场所感舍利，凡三千七十粒；至六载，欲葬舍利，预严道场，又降一百八粒；
画普贤变，于笔锋上联得一十九粒。莫不圆体自动，浮光莹然。禅师无我观身，了空求法，先刺血写《法华经》一部、《菩萨戒》一卷、《观普贤行经》一卷，乃取舍利三千粒，盛以石函，
兼造自身石影，跪而戴之，同置塔下，表至敬也。使乎舟迁夜壑，无变度门；劫算墨尘，永垂贞范。又奉为主上及苍生写《妙法莲华经》一千部（金字三十六部），用镇宝塔。又写一千部，散施受持。
灵应既多，具如本传。其载敕内侍吴怀实赐金铜香炉，高一丈五尺，奉表陈谢，手诏批云：“师弘济之愿，感达人天；庄严之心，义成因果。”则法施财施，信所宜先也。
主上握至道之灵符，受如来之法印，非禅师大慧超悟，无以感于宸衷，非主上至圣文明，无以鉴于诚愿。倬彼宝塔，为章梵宫。经始之功，真僧是葺；克成之业，圣主斯崇。
尔其为状也，则岳耸莲披，云垂盖偃，下H崛以踊地，上亭盈而媚空，中其静深，旁赫赫以弘敞。M承陛，琅\\槛，玉居楹，银黄拂户，重檐叠于画恚反宇环其璧。
坤灵P烈愿浩觯天祗俨雅而翊户。或复肩（上为加）挚鸟，肘擐修蛇，冠盘巨龙，帽抱猛兽，勃如战色，有]其容。穷绘事之笔精，选朝英之偈赞。若乃开扃~，窥奥秘，二尊分座，
疑对鹫山，千帙发题，若观龙藏，金碧炅晃，环佩葳蕤；至于列三乘，分八部，圣徒翕习，佛事森罗。方寸千名，盈尺万象，大身现小，广座能卑；须弥之容，H入芥子，宝盖之状，顿覆三千。
昔衡岳思大禅师以法华三昧传悟天台智者，尔来寂寥，罕契真要。法不可以久废，生我禅师，克嗣其业，继明二祖，相望百年。夫其法华之教也，开玄关于一念，照圆镜于十方，指阴界为妙门，
n尘劳为法侣，聚沙能成佛道，合掌已入圣流。三乘教门，总而归一；八万法藏，我为最雄。譬犹满月丽天，萤光列宿；山王映海，蚁垤群峰。嗟乎，三界之沉寂久矣！佛以法华为木铎，惟我禅师超然深悟。
其貌也，岳渎之秀，冰雪之姿，果唇贝齿，莲目月面。望之厉，即之温，睹相未言，而降服之心已过半矣。同行禅师抱玉、飞锡，袭衡台之秘躅，传止观之精义，或名高帝选，或行密众师，共弘开示之宗，
尽契圆常之理。门人刍如岩、灵悟、净真、真空、法济等，以定慧为文质，以戒忍为刚柔，含朴玉之光辉，等旃檀之围绕。夫发行者因，因圆则福广；起因者相，相遣则慧深。求无为于有为，
通解脱于文字，举事徵理，含毫强名。偈曰：
佛有妙法，比象莲华。圆顿深入，真净无瑕。慧通法界，福利恒沙。直至宝所，俱乘大车。（其一）
於戏上士，发行正勤。缅想宝塔，思弘胜因。圆阶已就，层覆初陈。乃昭帝梦，福应天人。（其二）
轮奂斯崇，为章净域。真僧草创，圣主增饰。中座耽耽，飞檐翼翼。荐臻灵感，归我帝力。（其三）
念彼后学，心滞迷封。昏衢未晓，中道难逢。常惊夜杌，还惧真龙。不有禅伯，谁明大宗。（其四）
大海吞流，崇山纳壤。教门称顿，慈力能广。功起聚沙，德成合掌。开佛知见，法为无上。（其五）
情尘虽杂，性海无漏。定养圣胎，染生迷d。断常起缚，空色同谬。U葡现前，馀香何嗅？（其六）
彤彤法宇，我四依。事该理畅，玉粹金辉。慧镜无垢，慈灯照微。空王可托，本愿同归。（其七）
天宝十一载，岁次壬辰，四月乙丑朔，廿二日戊戌建
敕检校塔使正议大夫行内侍赵思啊⑴泄倌诟丞车冲、检校僧义方、河南史华刻